经闭发热第一用逍遥散紫金丸
血虚发热第二用逍遥散调经丸
月水往后第三用清凉散调经四物汤
经来如黄泥水色第四用黄芩散理脾顺氣丸
月水如黑灰水第五用调经丸
月水行来如猪肝水第六用龙脑汤
经水如屋漏水第七用温经汤
经水如菜汁第八用乌鸡丸
经水如猪血第九用金狗丸
逆经第十用犀牛角地黄汤黄连汤
阳触经第十一用黄芩汤
阴触经第十二用星乌散汤丁胡三建汤
经前血氣第十三用红花当归散
月水往前第十四用内补当归散黄芩白芍汤
经后痛第十五用四物汤
一白带第十六用四物二陈汤
二白带第十七用龙骨丸
三白带第十八用石蜜丸
四白带第十九用牡蛎丸
五白带二十用秘白丸
经来肉球二十一用十全大补汤
月水临期泄泻二十二用苍砂丸
经来蹉后便二十三用朱胶丸
经水小便二十四牛七汤金沙丸
经来淋沥二十五用行血顺氣丸
经来每月二三次廿六用膠艾汤紫金丸
经中吐血痰氣二十七用五虎汤紫苑丸汤
脐氣不消廿八用元胡散沉香散
一瘕廿九不治
二瘕三十不治
三瘕三十一用三稜丸四物汤
四瘕三十二用通经丸
五瘕三十三用消积丸
六瘕三十四用車水丸
七瘕三十五用乌梅丸九仙夺命丸丹
八瘕三十六用破積丸
腫症三十七用木香调胃散
实浮三十八用紧皮丸醉公丸
经不通三十九用通经丸
痰核四十用飞龙丸
痰恶饮食即吐四十一用乌梅丸
胎氣不和四十二用和氣散
胎氣浮腫四十三用鲤鱼汤
胎前吐血氣紧四十四用紫苑汤
胎前吐血四十五用侧柏丸
胎前咳嗽四十六用白虎汤
胎前衂血四十七用丹皮汤
孩儿攻心四十八用调中和氣丸
胎前痢疾四十九用甘莲汤
胎前跌伤动血红五十用人参安胎散
胎前动血五十一用阿胶丸
久病漏血五十二不治
胎前白带五十三用秘白丸
胎前赤带五十四用侧柏丸
胎前氣疼第五十五用和氣丸
胎前泄泻第五十六用平胃散
胎前感寒第五十七用乌药顺氣散
胎前中风第五十八用排风散通关散
胎前咽痛第五十九用防风升麻汤
胎前发瘧第六十草果护胎丸
胎前漏红第六十一用小乌金丸
胎前晕第六十二用八物汤
胎前作渴第六十三用春泽汤
胎前损身第六十四用蓝石散
胎前讝語第六十五用小柴胡汤
胎前大便不通第六十六用八味丸
胎前小便不通第六十七用海金丸
胎前精神困倦第六十八用四物汤
胎前初孕大热第六十九用四物加参附
胎前夜出盗汗第七十用牡蛎散
胎前脇痛第七十一用茴角散
胎前痰氣不消第七十二用竹沥汤
胎前乳肿第七十三用皂角散
胎前耳鸣第七十四用射塩散
胎前头风疼第七十五用雄黄散
胎前遍身生疮疥第七十六用首乌散
胎前大便数第七十七用一枳散
胎前腰痛第七十八用鹿角散
胎前里急后重第七十九用枳连汤
胎前咳嗽有块第八十用五虎汤
胎前脚氣第八十一用乌药散
新产昏迷第八十二用弓归汤归芪汤
产后胎衣不下第八十三用红花散
产后恶露第八十四用红花当归汤
产后血尽虚第八十五用加一四物汤
产后恶寒发热第八十六用补血汤五积散
产后单热第八十七用八物汤
产后泄泻痢第八十八用甘连汤
产后血氣痛第八十九用红花散
产后氣紧第九十不治
产后舌黑第九十一用春泽汤
产后浮肿第九十二用七皮五子散
产后泄泻讝語第九十三不治
产后中风第九十四用通关散乌星散
产后大便不通第九十五用胜红丸
产后肉球第九十六用十全大补汤
产后蠱腫第九十七用醉公丸理脾丸木顺氣丸
产后漏水如牛膜片第九十八用阿胶丸
产后血漏不止第九十九用天台散
产后子宫出第一百用鲤鱼汤
产后瘕疽出第一百零一用黄蜡膏
产后咳嗽氣紧第一百零二用二陳汤盐痰汤
产后漏水第一百零三用补血汤
产后吐血第一百零四用地黄汤
产后吐血不止第一百零五用四物黄连汤
产后自泄第一百零六用四物汤
产后小便不利第一百零七用牛七汤
产后单头痛第一百零八用十全大补汤
产后双脚痛第一百零九用乌药顺氣汤
产后咽痛第一百一十用甘桔汤
产后小便肿痛第一百一十一用莲蓬灰汤
产后耳鸣第一百一十二用猪腰丸
产后吐痰血线第一百一十三用五虎汤
产后脐下结块第一百一十四用元胡散
产后血从大便出第一百一十五用解毒散
产后失音第一百一十六用连翘汤
产后见鬼第一百一十七用远志汤
产后盗汗第一百一十六用牡蛎汤
产后夜出冷汗第一百一十九用十全大补汤
胎死不下第一百二十用斩关散

闭经发热第一
论妇人闭经发热，此症何以得之，皆因行经产后余血未净，饮食生冷，或食水菜，血见水则滞，遇冷则凝，所以不通，变生潮热，目昏头眩口苦，不思饮食，腹内结块如鸡卵，或左或右而动，此症初起时，即至二三个月可治，先将逍遥散加石莲子天花粉龙胆草柴胡去热，后用紫金丸，自然经水流行，万无一失，若咳嗽生痰，泄泻不止，肌肉消瘦，不治之症。
（曰歌）逍遥通经草白术。柴归芍芩薄地骨。入石莲天花粉。胆草眩块鸡卵欎。产血结团动潮热。遇食生冷水菜物。症若咳嗽痰泄泻。肌肉消瘦不治失。
逍遥散  白术（五分）甘草（七分）柴胡（五分）当归（酒洗）白芍 黄芩 地骨 薄荷（各一钱）再加石莲子 天花粉 龙胆草
紫金丸 荆芥 阿胶 杏仁 苏子（各一钱）白芍 甘草 陈皮（各五分）桑白（七分）五味（七粒）紫苑（一钱）

血虚发热第二
论妇人血虚发热。何以得之。皆因怒气伤肝。积血成块。或左或右走动。面色青黄。不思饮食。五心烦热。每月经来色淡。小腹作痛。先用逍遥散。后用调经丸。退热虚热。然后生其新血消其血块。经旬如旧。倘日久不治。变成骨蒸咳嗽泄泻。肌瘦如柴。不可活矣。

逍遥散方见前
调经丸 当归 川芎 白芍 三稜 莪术 熟地 元胡 大回 良羌 乌药 梹榔 只壳（各钱）为末早米糊丸如梧子大每服一百丸空心用酒送下

月水往后第三
论妇人月水往后数日。此乃血虚衰阴症也。面色痿黄。五心烦热。临月水将终之际。小便作痛。腹腿重痿。血来或多或少未定。头目昏暗。不思饮食。先用清凉汤。退其五心发热。后用调经四物汤。一月有效。

清凉汤
黄芩 当归 白芍 茯苓 知母（各钱）丹皮（二钱）川芎（五分）水煎服

调经四物汤
川芎（五分）当归（钱）白芍（二钱）黄芩（二钱）丹皮（钱）香付（三钱）砂仁（钱）水一碗姜三斤煎空心服

经来如黄泥水色第四
论妇人月水如黄泥水。皆因伤食热毒。脾经土燥。不能生血。故成此症。先用黄芩散，降五心燥煩，后用理脾顺氣丸，肌食谷食，血胜经匀。
黄芩散
黄芩 川芎（五分）当归（三钱）白芍（钱）苍术（五分）甘草（二分）花粉（二钱）水煎七分不拘时服

理脾顺氣丸 沉香（八钱）小回（二钱）大回（二两）砂仁（三两）白叩（一两）三稜（一两）莪术（一两）乌药（二两）草果（二两）只壳（一两）良姜（一两）为末早米糊小丸每服五十克

月水如黑灰水第五
论妇人经如黑灰水，皆因虚弱，血气衰微面青，卧中五心烦热，口苦干，头昏目暗，小腹作痛，即服调经丸，四五服见效。
方见第二

月水行来如猪肝水色第六
妇人月水如猪肝水，比因生产劳伤血气，变成五心烦热，头目昏晕，遍身疼痛，饮食少思恶心，先用龙脑汤，退其潮热，后用内补当归丸，调其经水，次月经来即全愈。

龙脑汤 
龙脑草（一钱）川芎 人参 茯苓 当归 白芍（各钱）地骨皮（二钱）水煎服

内补当归丸
川芎 干羌 白芷 白芍 玉桂 付子（各一两） 续断 阿胶 地黄 当归（各二两）蒲黄（二两酒炒）茱萸 甘草（各五分）蜜为小丸每服百丸空心盐汤送下

经水如屋漏水第七
妇人经来水如屋漏水，饮食少思，如经尽之时，畧兼白带，用温经汤。
温经汤
白术（五分）当归（钱）玉桂（五分）甘草（三分）白芷（五分）阿胶（二钱）丹皮（二钱）熟地（钱）干羌（三钱）加老经羌三片水煎空心服之康。

经来如菜汁第八
月水如菜汁如铜绿此症子宫太冷，血虚形如肥皂，脓成血衰，不可用凉剂。急用乌鸡丸散，数旬日或一月后月血胜即有孕也。

乌鸡丸
天雄（一两）付子 茯苓（一两）川芎（八钱）当归（二两）甘草（五分）茱萸（三钱）蓯容（二两）用白毛乌骨鸡肉四两，同前药晒干为末，糯米糊为小丸，每服一百丸空心下酒服之。

经来如猪血第九
经水如猪血成块，或成条而出，小腹作痛，或不痛，面青不思饮食，此症当服金狗丸，月后其形不见经匀。
金狗丸 当归（二两）川芎（一两）金狗（二两）续断（二两）玉桂（五钱）阿胶（一两）熟地（一两）米糊为丸空心服。

逆经第十
月水逆行从口鼻出，因伤热毒太过，血热则乱行，头痛恶心煩燥，宜清血，不可补，用犀角地黄汤，后服黄连丸神效。

犀角地黄汤 犀角（一钱）生地（二钱）白芍（五分）甘草（二分）丹皮（一钱）黄芩（二钱）橘红（一钱）只寔（五分）桔梗（五分）百草霜（一钱）生姜一片煎服。

黄连丸 黄连一味用陈酒制过为丸，煎生姜一片服

阴触经第十一
月水方行一半未尽，忽然作渴，饮食生冷，阻滞不行，变成潮热，头疼腹疼或不痛，此皆火热也，切不可补剂，宜凉血为先，黄芩汤神效，后用血竭丸，推出积血，自然断根矣。
黄芩汤 黄芩 当归 白芍（各钱）川芎 苍术（各五分）甘草（三分）花粉（二钱）水煎服不拘时服。

阴触经第十二
月水行来已尽，腹中空虚，无积血。忽然作胀，饮食生冷，变为痰氣，睡卧不得，恶寒四肢厥冷，此乃阴症也。急用星乌汤，后用丁胡三建汤。

星乌汤
杏仁（钱）半夏（二钱）南星（二钱）川乌（半钱）五味（八粒）白茯（二钱）甘草（三分）木香（一分 磨）水煎服

丁胡三建汤 
丁香（二钱 炒）胡椒（一钱 姜炒）玉桂（二钱）付子（二钱）天雄（二钱）川芎（二钱）加姜七分水煎不拘时服。

经前血氣第十三
妇人经未出血海作痛，此实痰新血与阳血相驳，宜用红花当归散，往去疼血出宫门其疼立消，若有潮热，加凉剂一二帖效矣。

红花当归散
红花 当归 牛七 苏子 三稜 莪术 川芎 欵冬花 水煎服空心服

月经往前第十四
月水先期而来者血热也，投凉剂治之，此症虽无定者，亦有虚者寔疗，治虚者，内补当归丸，寔者黄芩汤。芍药散服之半月一月方见功也。

内补当归丸
川芎 干姜 白芷 白芍 玉桂 付子（各一两）茱萸（丰 五钱）续断（三两）当归（二两）阿胶（二两）甘草（五钱）地黄（二两）蒲黄（酒 一两）蜜为小丸每服百丸，空心盐汤送下或酒送下。

黄芩白芍散
黄芩 白芍 红花 当归 升麻 侧柏（各两钱）生地（五分）水煎温服

经后痛第十五
妇人经后作痛，腹中血去尽，仍作虚寒疼，当问其曾吃姜、椒、鸡热物。否食热物，当加清凉药，如虚中有热，宜服四物汤。

四物汤
当归 熟地 白芍 川芎 水煎温服

一白带第十六
妇人白带如泔水，太阳经所出，肺乃太阴是也，四物合二陈服之，半月一月其白自收，忌食鱼腥，食必复发矣。

四物合二陈汤
川芎 归身 熟地 白芍 半下 茯苓 甘草 陈皮 水煎空心服神效。

二白带第十七
白带如脑髓者，乃子宫所出，子宫甚虚故也，血化不成，即服龙骨丸。

龙骨丸
龙骨（小炒）茯苓 川芎（各一两）当归（三两）生地 牡蛎（各一两）栆仁 海漂消（各三两）甘草 为末米糊为丸，每服五十丸空心酒下。

三白带第十八
妇人白带如红津，小腹作痛，此症酒色太过，及心经所出，用石蜜丸立效。

石蜜丸
石蜜（二两）山药 簍根 龙骨（各三两）当归（二两）赤石脂（一两）为末米糊丸每服五十丸空心酒下。

四白带第十九
妇人白带如涕水，此肾经出也，先服补肾闭濇之药后用牡蛎丸。

牡蛎丸
牡蛎（二两）青盐 牛七（各钱）猪肾（二个）右猪肾同药晒干为末，栆仁为丸，空心酒送下。

五白带第二十
妇人白带形如初生猪仔膜，此伤食毒物太过，血化成膜，不可凉燥用秘白丸。

秘白丸
海石（一两）龙骨（二两）牡蛎（二两）海漂消（一两）茯苓（二两）赤石脂（一两）白豆叩（二两）砂仁（二钱）为末米糊丸，空心酒下清汤亦可。

经来月球第二十一
妇人经来如水崩不止，出有月球个个如鸡絮。用刀剖开，如石榴子样，其人昏迷不省人事，此症虽可惊，无妨可治。进十全大补汤必效。

十全大补汤
川芎（一钱）归身（二钱）白芍（二钱）茯苓（一钱）人参（五分）熟地（一钱）黄芪（二钱）玉桂（五分）甘草（三分）白术（一钱）水煎空心服。

月经临期泄泻第二十二
妇人月水将行常慣作泻其理只究脾土兼为养血也脾土运化榖氣乃生次月经来泻止血调宜苍砂丸

苍砂丸
厚樸（一两）红豆叩（二两）砂仁（二两）苍术（一两）枳寔（一两）陈皮（二两）为末早米糊丸空心白汤下。

经水蹉后便第二十三
妇人经水蹉后便此名蹉经先须分别阴阳经行正路，当服朱胶汤。

朱胶汤
朱芩（钱）泽泻（二钱）白术（二钱）阿胶（三钱）水煎服

经水小便第二十四
妇人经来小便疼如刀割，此血淋也用牛七汤止痛再服金沙丸

牛七汤 
牛七（三两 酒浸）乳香（钱）射香（二分）水煎不拘时服
金沙丸
海金沙（二两）朱苓 泽泻 白术（各二两）木通（一两）车前 萆藓（一两）为末早米糊丸空心清汤下。

经来淋沥第二十五
月水行来点滴，旬日不止，此血衰气滞，宜行血顺氣丸一月效

行血顺氣丸
三稜 沉香（各一两）小回 归身 生地（各二两）芒黎 灵脂（各一两 醋炒）川芎 木香 为末米糊为丸空心清汤送下。

经来每月二三次第二十六
妇人经来每月二三次，更兼淋沥不止，面青赤白，带不止宜服胶艾汤更服紫金丸

胶艾汤
川芎（钱）当归（二钱）白芍（钱）熟地（二钱）艾叶（二钱）阿胶 水煎温服

紫金丸
紫苑（钱）荆芥（钱）阿胶（钱）白芍（五分）甘草（三分）杏仁（钱）欵冬花（二钱）陈皮（五分）桔梗（五分）苏子（钱）桑皮（七分）五味（七粒）加黑栆一枚水煎服

经中吐血痰氣第二十七
妇人经中吐血，咳嗽氣紧满五心发热，此乃伤食生冷又触氣热毒，人皆作逆治之不验，宜进五虎汤后用紫苑汤

五虎汤
麻黄 甘草（各三分）桑皮（钱）苏子（三钱）石羔（三钱）知母（钱）桔梗 只寔 陈皮（各钱）水煎卧时服

紫苑汤
紫苑 阿胶 杏仁 桑皮 五味 贝母 冬花 桔梗 只寔 苏子 陈皮 水煎卧时服

脐氣不消第二十八
妇人月水不消，数月脐结一块如肥皂形横过或痛或不疼，人形瘦弱面青黄，饮食少进，人皆作奄，病治不愈，治法用元胡散服半个月其块自消后宜服沉香散。

元胡散
元胡（四钱）血馀（二钱）为末好酒送下一茶匙
沉香丸
沉香（一两）小回（二两）乌药（三两）砂仁（三两）元胡（四两）米糊丸丸空心酒下

一瘕第二十九
妇人蛇瘕，此病多因五脏所生行经月水不调或因气而生或因血而生，饮食不调理为因经前二五日小腹痛不可忍，当时面青则五心烦闷，日久不治，密密小便，蛇头自出其人昏迷不知人事十无一救不必治也。

二瘕第三十
妇人兜枕血结成块，如肥皂大左右走动，面青人形困弱，不思饮食，此症难治若用三稜丸破血为秒，后用四物汤，血与颜色如旧可救矣。

三稜丸
三稜（二两）莪术（二两）草果（四两）香付（四两）梹榔（三两）只壳 麦糊丸空心服

四物汤
当归 川芎 白芍 熟地 水煎空心服

四瘕第三十二
妇人血瘕其血结成一块，不时冲疼吐痰，饮食后发热，饱胀不消，遍身瘦弱此症用通血丸则安。

通血丸
三稜（一两）莪术（一两）苏子（二两）川芎（一两）芜花（五份）山甲（二两）赤芍（一两）刘寄奴（二两）红花（三两）早米糊加醋为丸空心白汤下。

五瘕第三十三
妇人氣瘕，腹大如鼓，皮上青筋，四肢瘦弱，饮食少进，只常作渴，或腹作痛，当服消食丸，早则半个月见效。

消食丸
香付（四两）莱服子（四两）角回（一两）砂仁（二两）为末米糊丸空心下

六瘕第三十四
妇人鬼胎瘕形似有孕吐逆潮热，人皆为孕至于足月，腹大饮食不进，方知病也，用车水丸利水道，药其血脉相通血和则效

車水丸
用土狗五十个焙干为末，空心服一二匙

七瘕第三十五
妇人积瘕在脾胃中如梅子核，胸隔中饱闷，口吐酸水，饮食不进，似翻胃之症，可用乌梅丸，然后用九仙夺命丹，其核自消，饮食方进，忌食鱼腥煎炒，二三个月如不忌则复发矣。

乌梅丸
硼砂 雄黄（各钱）绿豆（49粒）草果（钱）木香（五分）乳香（钱）胡椒（49粒）乌梅肉为丸如员眼大服化一丸一日服三丸
九仙夺命丹
豆鼓（二钱）草果（钱）厚朴（钱）山查（钱）为末米汤调下

八瘕第三十六
妇人虾瘕，腹如虾，走皮上肿，如猪脆，人皆作浮肿，不愈即用破积丸立消去痰。

破积丸
九青 三稜 莪术（各三两）草果（三两）梹榔（二两）早米糊丸如梧子空心酒下

肿症第三十七
妇人浮肿泄泻，此脾弱不能尅化饮食土不能尅水不能利于膀胱皮中浮肿，先要理皮脾消水，此症方愈，用木香调胃散立效。

木香调胃散
木香 三稜 莪术 陈皮（各一两）厚朴（一两）枳寔 砂仁 白术（各二两）朱苓 泽泻 葶苈子 车前 梹榔（各一两）草果（二两）用白生酒煎葱五根一日三服清汤下

寔浮第三十八
妇人四肢浮肿，肚大青筋出现，大便坚实，人瘦弱，不思饮食，此症通利法也用醉公丸泄之，三次用紧皮丸除根

醉公丸
大戟（五个）芜花（一两）甘遂（五个）黑丑（五个）只壳（五钱）生军 三稜 莪术（各一两）为末早米糊丸空心清汤下
紧皮丸
厚朴 陈皮 香付（各一两）草果 青皮 砂仁（各一两）早米糊丸清汤下

经不通第三十九
妇人经不通，无寒热皆无别症用通经丸破血见效即安，若潮热人形瘦弱不可服通经丸，且要退去潮热，生血，方可服通经丸

通经丸
水蛭（五口）虻虫（五钱炒）红花（一两）牛七（一两）为末米糊丸空心酒下

痰核第四十
妇人血衰，胃中有痰嗽气或左或右而结成一块，如杯不入膜不出皮，人形瘦弱，此症化痰为先急用飞龙丸，然后以铁线上六七遍即消

飞龙丸
三稜 莪术 木香 陈皮 角回 只壳（各一两）砂仁 红豆 梹榔 乌药 海石（各一两 飞）川楝子 飞龙子 为末麦丸

痰恶饮食即吐第四十一
妇人饮食必吐，人皆作翻胃治之不效，宜服乌梅丸除根

乌梅丸
硼砂 硃砂 雄黄（各钱）绿豆 胡椒（各49粒）草果（钱）木香（五分）乳香（钱）用乌梅肉为丸如员眼大每服一丸一日服三丸

胎氣不和第四十二
妇人胎前受孕数月，头昏身热口干舌苦，饮食之后即吐，此胎氣不和用和氣散，二三帖即平。

和氣散
陈皮 桔梗 小茴 益智仁 木香（各钱）苍术（五分）厚朴（五分）砂仁 只壳（各二钱）水煎温服

胎前浮肿第四十三
妇人胎前浮肿，受孕血气衰弱，遍身发肿，此症宜用鲤鱼汤

鲤鱼汤
当归（钱）白芍（二钱）茯苓（钱）白术（二钱）陈皮（钱）鲤鱼一条不拘大小，煎汤取出鱼用汤煎药加生姜一片不拘时服。

胎前吐血气紧第四十四
妇人胎前吐血气紧，日夜不安，服紫苑汤

紫苑汤
阿胶 杏仁 桑皮 五味 贝母 苏子紫苑 冬花 桔梗 只壳 陈皮 水煎临卧时服 原本有知母

胎前吐血第四十五
妇人胎前吐血，此症乃喫热物太过火，伤胎氣太热，急宜用侧柏丸治之

侧柏丸
侧柏叶 黄柏（各四两）为末蜜丸，不拘时清汤下

胎前咳嗽第四十六
妇人受胎，不拘月数，多少咳嗽氣紧，不得卧，皆因胎氣不足，变生此症，宜用白虎汤（此方不可轻用拯宜斟酌）

白虎汤
石羔 知母 甘草  原方有人参如热渴虚烦者加米同煎服

胎前衂血第四十七
胎前衂血不止因受孕胎家积热不散，可用丹皮汤其衂血自止

丹皮汤
丹皮（三钱）黄芩（三钱）白芍（四钱）净水煎服

孩儿攻心第四十八
论子悬症，孩儿攻心，其母昏迷不知人事，人皆以风治之不效，急宜用调中和氣丸泄二三次立愈

调中和气丸
大黄（五钱）只壳（钱）梹榔（钱）黑丑（钱）早米糊空心清汤下

胎前痢病第四十九
胎前痢疾，小腹作痛，容貌体盛，只用甘连汤大效，若泄久人形瘦弱更加生孩儿时，氣紧者必死。

甘连汤
甘草（五分）黄连（三钱）白蛇藤（三钱）水煎空心服

胎前跌损动血红第五十
胎前跌损，血红乃伤胎元，恶血流行作痛，急用安胎止血，宜用人参安胎散，小腹痛胎必产，生母无妨

人参安胎散
人参（五分）苏叶（钱）阿胶（二钱）续断（五分）金毛狗（三钱）蒲黄（五分）归身 川芎 白芍 地黄 （钱）水煎服

胎前动血第五十一
胎前动血不止，此胎空虚则血流，急服阿胶汤有效

阿胶汤
阿胶（三钱）地榆（三钱）归身（三钱）白芍 茯苓 熟地（各钱）加黑栆二枚水煎服

久病漏血五十二
体弱元神，动胎下血又兼产生肛泻必死不治

胎前血带五十三
此症胎虚冷急濇其白，日久不治，必损胎元，母子两亡，急用秘白丸

胎前赤带五十四
胎前赤带因食热物太过，胎元热症血燥妄行，此症要凉血安胎，用侧柏丸

侧柏丸
黄芩 白芍 丹皮 蒲黄（各钱）侧柏（二钱）水煎服

胎前氣疼五十五
胎前氣疼难忍，皆因食热物太多，毒燥氣冲胎痛，用和气散倍加凉剂治之

和氣散
陈皮 桔梗（各钱）砂仁（二钱）厚朴（五分）苍术（五分）小回（钱）益智仁（钱）霍香（钱）枳壳（二钱）水煎服

胎前泄泻五十六
胎前泄泻，因食油腻太多而滑脾胃，常惯泄泻，此乃脾弱不能尅化油腻，故作此泻，当服平胃散

平胃散
苍术 陈皮 厚朴 甘草 姜栆煎服

胎前感寒五十七
胎前寒邪冲气，遍身骨痛，潮热头痛，宜用乌药顺氣散，散寒邪其氣自甦即消

乌药顺氣散
乌药 姜蚕（各钱）白芷 橘红 陈皮 甘草（二钱）桔梗（钱）枳壳（钱）麻黄（五分）

胎前中风五十八
胎前中风，牙关紧闭，不知人事，先用通关散吹入鼻中，自然甦醒后用排风汤

通关散
皂角 射香（一分）细辛（五口）为末，每次搐鼻
排风散
白术（一钱）防风（二钱）归身（钱）鲜皮（二钱）甘草（二钱）杏仁（二钱）川芎（五分）茯苓（钱）独活（五分）麻黄（五分）加生姜一片大栆二枚煎服

胎前咽痛五十九
此症胃中积有痰氣，因此咽痛，用防风升麻汤主治之

防风升麻汤
防风 升麻（各二钱）甘草（二分）桔梗（二钱）水煎服

胎前发瘧六十
胎前寒热往来，宜用安胎除寒热草果护胎丸

草果护胎丸
草果（四两）黄芩（五两）青皮（五钱）梹榔（三钱）米糊为丸，空心清汤下

胎前漏红六十一
胎前漏红，每月应期似行经，人皆作月水治之，不验故不效，宜服小乌金丸

小乌金丸
乌金（二两 炒）蚕屎 姜蚕（各一两姜汁炒）小回（二两）侧柏叶（一两炒）百草霜（一两）苍术（一两）归身（二两）川芎（一两）厚朴（一两）防风（二两）米糊为丸空心汤下

胎前晕六十二
此症因血去阴虚，胎中缺少神气，故常晕，宜服八物汤扶养神气为妙

八物汤
川芎（钱）当归（二钱）白芍 地骨 人参（各一两）甘草（二分）黄芪（二钱）加黑栆二枚水煎服

胎前作渴六十三
胎前作渴，此症皆因少血故也，三焦火旺，宜服春泽汤加炒黄柏服

春泽汤
黄柏（炒）朱苓 泽泻（各二钱）白术 茯苓（各钱）水煎温服

胎前损身六十四
胎前三五个月漏血作痛，一二日其痛易安，三四日其胎必损难安，可用蓝石散即下

蓝石散
滑石（不拘多少）蜜糖（半杯）麻油（半盅）用白滚水一盅调服即下

胎前讝語六十五
胎前大热，不知人事，讝語鬼话，此名子痫，宜服小柴胡汤退其潮热，镇其心神，病即痊矣

小柴胡汤
柴胡 黄芩 甘草（各二钱）人参（五钱）陈皮（八分）水煎温服

胎前大便不通六十六
胎前大便不通，此症名为转胎，人皆作痢法不效用八味丸大便即通矣

八味丸
茯苓 淮山 丹皮 泽泻（各二两）付子 熟地（各一两）玉桂心（五分）萸肉 为丸空心服

胎前小便不通六十七
胎前小便不通，此症因气弱名为气闭，宜用海金沙丸，此方原用车前，此药能隋胎，故不用之，当详察之也可

海金沙丸
海金沙 茯苓 泽泻 白术（各三两）木通（一两）荆芥 米糊丸空心服

胎前精神困倦六十八
胎前精神困倦，面青色，内兼风邪，饮食不思、贪睡，用四物汤

四物汤
川芎 归身 熟地 白芍 水煎服

胎前初孕大熟六十九
初受孕大热，服凉剂更热，此胎虚热须用四物汤加参付为妙

胎前盗汗夜出七十
胎前夜出盗汗不止，宜服牡蛎散，用酒饼熨身更妙

牡蛎散
黄芪（二钱）麦冬（一钱）甘草（二分）麻黄根（二钱）牡蛎（二钱）为末清汤调下二三匙

胎前脇痛第七十一
胎前脇痛昼夜不安，宜用茴角散

茴角散
小茴（三钱）角茴（二钱）元胡（二钱）为末酒调三匙，忌煎炒热物

胎前痰氣不消第七十二
痰氣皆因三焦火胜，故生痰氣，用竹沥汤降火则痰消，只用金竹叶一味以消痰氣

胎前乳肿第七十三
胎前乳肿疼痛，不可当此名内吹用皂角散，日久生浓必用穿方皂角七钱烧灰，酒调服

胎前耳鸣七十四
胎前耳鸣，此症肾虚更兼氣闭宜射盐散

射盐散
射   （钱）青盐（二钱）研末空心酒服

胎前头风痛第七十五
胎前头风痛，此症不可服药，恐伤其胎，宜用雄黄散吹入鼻口其痛止矣

雄黄散
细辛 稿本（各五分）川芎（二钱）射香（一钱）川乌（二钱）雄黄（一钱）为末吹鼻少许

胎前遍身生疮疥第七十六
胎前遍身生疮疥作痒，皆因皮内受风，故也宜服首乌散

首乌散
首乌 威灵仙 菖蒲 胡麻 苦参（各钱）荆芥（二钱）水煎温服

妇人大便数次第七十七
妇人大便不定，一日或五六次，大肠经火燥，一枳汤效

一枳汤
枳壳（一两）煎汤若不效贴之即愈

胎前腰痛第七十八
胎前腰痛，此症风湿所伤，用鹿角酒去湿，清消其风疼遂即止

鹿角一叚用火炙热酒浸服七次消

胎前里急后重七十九
胎前里急后重，此因泄久或食热物，故得此症，用枳连汤降去大肠火，解毒即安

枳连汤
枳壳（五钱）黄连（三钱）水煎空心服

胎前咳嗽有块第八十
胎前咳嗽腹内有块作痛，宜用五虎汤顺氣化痰，安胎无事

五虎汤
麻黄 甘草（各三分）桑皮（三钱）苏子（三钱）知母（一钱）桔梗（钱）枳实（钱）陈皮（钱）水煎服

胎前脚氣第八十一
胎前脚氣吊痛不可忍，此乃下元氣虚，血少兼有风邪，宜用乌药顺氣散

乌药顺氣散
乌药 姜蚕（各钱）白芷 川芎（各五分）干姜 陈皮（各五分）甘草（二分）桔梗（钱）桔壳（钱）麻黄（五分）加葱一根姜一片水煎温服

以上产前，以下产后

新产昏迷第八十二
新产降泄，其母昏迷不知人事，不可乱错妄投药剂，宜用芎归汤，若有汗用归芪汤

芎归汤
川芎（一两）归身（二两）生姜（三片）水煎服再加白芍（五钱）熟地（五钱）阿胶珠（八钱）砂仁（二钱）更稳妥
归芪汤
当归（一两）黄芪（一两）生姜（三片）煎服黄芪恐太重及致气道未便临时斟酌可也

产后胎衣不下第八十三
产后胎衣不下，当审其胎衣，脐下硬者易治用红花散，若胎衣在胃凑者不必治

红花散
红花（一两）牛七（一两）苏木（八钱）生白酒冲服

产后恶露第八十四
产后恶露不尽，腹内作痛或潮热用红花当归汤

红花当归汤
红花（二钱）当归（一钱）牛七 苏子（各二钱）赤芍 三稜 莪术（各钱）川芎 欵冬（各五分）水煎空心服，推去恶血潮热止则不痛矣

产后血尽虚痛八十五
产后血尽腹仍作虚痛其潮是虚热，宜用四物汤

加一四物汤
乳香 没药 小茴 乌药 当审其曾食炒鸡姜椒加黄连枳壳

产后恶寒发热八十六
产后恶寒发热，此症外感内伤宜服补血散，去风邪后服五积散

补血汤
当归 苁蓉 川芎 白芷 茯苓 甘草（各钱）酒煎空心服
五积散
厚朴（不姜炒）陈皮（钱）桔梗（五分）苍术 川芎 干姜 玉桂（各五分） 只壳 白芍 茯苓 半下 甘草（二分）加生姜三片煎温服

产后单热第八十七
产后单热当审其虚实，降生之际血尽发热乃是虚热用当归八物汤

八物汤
川芎（钱）归身（二钱）地黄（钱）白芍（钱）人参（钱）白术（二钱）黄芩（二钱）甘草（二钱）姐热症加只壳 黄连 冬栆一枚煎服

产后泄泻痢第八十八
产后泄泻痢，腹中作痛若无氣紧身体盛，宜服甘连汤，人衰弱气紧必死

甘连汤
甘草（五分）黄连（三钱）白蛇藤（三分）水煎服

产后血气痛八十九
产后二三日血气剌痛及腰痛，当服红花散，若食热物加川连只壳

红花散
红花（酒洗）牛七（各二两酒洗）乳香 没药 苏木 小回（炒）角回（各钱）灵脂（钱 丰炒）生酒冲服

产后氣紧九十
产后氣紧泄泻频频大潮热作渴，世无此病百无一年乎

产后舌黑第九十一
产后舌黑口干，此症用春泽汤服后生津可治服，此无津必死不可治也，名肾绝

春泽汤
黄柏 朱苓 茯苓 泽泻（各二钱）白术（钱）水煎服

产后浮肿第九十二
产后浮肿用七皮五子散，若氣紧泄泻者必死不可治

七皮五子汤
姜皮 青皮 陈皮 大腹皮 茯苓皮 五味子 桃仁子 车前子 葶苈子（各钱）水煎服

产后泄泻讝語第九十三
产后泄泻讝語潮热，此症恶血攻心，上盛下虚不治

产后中风第九十四
产后忽然牙关紧闭，不知人事，急用通关散吹鼻中，通其关竅，后服乌星散汤

通关散
皂角（二钱）射香（钱）细辛（少许）为末吹入鼻中
乌星散 杏仁（二钱）半下（二钱）南星（二钱）川乌（三钱）茯苓（钱）五味（八粒）甘草（三分）木香（磨一分）水煎服

产后大便不通第九十五
此症人皆作气急治不效，有痰积饮食如常用胜红丸，若泄二三次氣消卧安则效矣

产后肉球第九十六
产后或一月半月不觉，恶露崩来如水，不知人事，漏下如鸡絮类不安论同进十全大补汤或治

十全大补汤
川芎 当归 白芍 黄芪（各钱）熟地 白术 茯苓（各钱）人参 玉桂（各五分）甘草（三分）水煎服忌食生冷

产后盅肿第九十七
产后盅肿四肢不浮肚大筋青，审其大便硬，用醉公丸通泄，后进理脾丸如大便糖泄不宜通，可用木香调气散

醉公丸
大戟（五钱）芫花（一两）甘遂（五钱）黑丑（五钱）只壳（五钱）大黄 三稜 莪术（各一两）早米糊丸空心汤下十丸

理脾丸
沉香（八分）小回（二两）角回（二两）砂仁（二两）白叩 乌药 草果（各二两）陈皮 三稜 莪术 只壳 良姜（各一两）早米糊汤下
木香顺气丸
只壳 厚朴 砂仁 朱苓 泽泻 葶力子 车前子（各三两）梹榔（一两）共为末用生酒煎葱五根，日服三次

产后漏水如牛膜片第九十八
产后血来不止，漏水下如牛膜者，人不敢治，然症虽凶亦可以治，宜进阿胶汤立效

阿胶汤
阿胶（三钱）地榆（三钱）当归（三钱）熟地 茯苓（各钱）加栆一枚水煎服

产后血流不止第九十九
产后血流或一月或半月不止，用天台散

天台散
乌药 木血块（一块）好酒空心服

产后子宫出第一百
产后子宫出，服鲤鱼汤即收

鲤鱼汤
鲤鱼（一条）茯苓（钱）白术 白芍（各二钱）陈皮（钱）当归（钱）鲤鱼不论大小一条煎汤，去鱼身，加入前药加姜片，不拘时服

产后瘕疽出尿第一百零一
产后瘕疽出尿脆突出，用黄蜡膏调搽

黄蜡膏
黄蜡（二钱）清油（钱）共溶化 白礬（二钱）

产后咳嗽氣紧第一百零二
产后咳嗽氣紧，此症乃血化痰，宜服二陈汤后服导痰汤

二陈汤
半夏 茯苓 陈皮（各钱）甘草（三分）
导痰汤
陈皮 半下 茯苓（各钱）南星 只寔（各钱）甘草（三分）

产后漏水第一百零三
产后一月，漏水不止，此因血衰，宜服当归补血汤

补血汤
当归 苁蓉 附子 川芎 白茯 白芍（各钱）甘草（二分）酒煎服

产后吐血第一百零四
产后吐血，此症因食姜椒热物太过，故得此症，用地黄汤取新地黄三两捣汁食之

产后吐血不止第一百零五
产后吐血不止，此症有二，有冷有热，若冷吐进四物汤，若热吐进黄连汤，按脉看血审之

四物汤
川芎 当归 熟地 白芍 木香（各钱）
黄连汤
黄连 陈茶叶 水煎温服

产后自泄第一百零六
产后自泄是脾泄也，宜服四物汤加止泻药

四物汤加止泻药
川芎 归身 白芍 熟地 加白术 诃子 粟壳 玉叩 水煎温服

产后小便不利第一百零七
产后小便不利闭沥，是血滞水道散其血，服牛七汤

牛七汤
牛七（三两酒浸）射香（三分）乳香（钱）研水煎服

产后单头痛第一百零八
产后单头痛，此乃血虚也，宜服十全大补汤

十全大补汤
川芎 熟地 白术 茯苓（各钱）当归 白芍 黄芪（各二钱）人参 玉桂（各五分）甘草（三分）水煎温服

产后双脚痛第一百零九
产后双脚痛不可忍，乃血虚下元冷寒邪入肾，宜服乌药顺氣散

乌药顺氣散
乌药 姜蚕（各钱）白芷 川芎 干姜 陈皮 麻黄（各五分）甘草（二分）桔梗 只壳（各钱）天麻 牛七 桑寄生 石南藤 乳香 加葱头一只姜三片煎服

产后咽痛第一百一十
产后咽痛，此症因寒伤府经，有痰留咽中，有作痛，宜用甘桔汤

甘桔汤
甘草 桔梗（各钱）水煎服

产后小便肿痛第一百一十一
阴门肿痛是初生伤动也，用莲蓬壳烧灰煎汤洗之即安矣，屡用屡效

产后耳鸣第一百一十二
产后耳鸣，此症乃肾虚也，用猪腰丸

猪腰丸
猪腰（一个）青盐（二钱）共捣烂蒸熟晒干为丸，空心酒服

产后吐痰血线第一百一十三
产后吐痰，有血线，此乃胃水胜故也，宜服五虎汤

五虎汤
麻黄 甘草（各五分）知母 桔梗 桑皮 只壳 陈皮（各钱）苏子 石羔（各三钱）水煎服

产后脐下结块第一百一十四
产后脐下结块，如杯大作痛，不思饮食，此血热也宜服元胡散即消

产后血从大便出第一百一十五
产后血来经蹉大便，此因伤食热毒，不能消血，宜服解毒散

解毒散
黄柏 黄连 黄芩 栀子 水煎服

产后失音第一百一十六
产后失音，此症因风入肺，又伤热毒，宜服解毒散，次服连翘汤

连翘汤
连翘 只壳（各二钱）诃子（钱）水煎服

产后见鬼第一百一十七
产后见鬼不能认人，因心血虚少神故也，用远志煎汤服见效

产后盗汗第一百一十八
产后盗汗，此症乃是虚也，用牡蛎汤

牡蛎汤
牡蛎 黄芪（各二钱）麦冬（钱）甘草（三分）麻黄根（二分）宜用根节，不然反发汗，为末白汤下

产后夜出冷汗第一百一十九
产后夜出冷汗，不能合眼，乃血衰体虚故也，用十全大补汤

胎死腹中不能下者用斩关散打下，其胎之死活何以得知，如面色青舌黑指甲青，则胎死矣，如面不青舌不黑，指甲红其胎活

斩关散
玉桂 白芍 滑石 归尾 用糯米炒，去米，净煎服

但凡如产母临月不生者，何也，皆因先前破水太早，水干，不能生，宜用益母散生水可也

益母散
射香 益母草 玉桂 白芍 川芎当归 滑石 水煎服

经产症良方全

以上经产前后百二难症
以下新续经验良方：

妇人小产血脉不止，服芎归加味遂止，经验
归身 （三钱）川芎（二钱）酒白芍（钱丰）黑栀（钱丰）蒲黄（炒黑 钱）

产后二三日肚痛兼血不止，服之痛遂止，初服经验
红花（钱）桃仁（钱丰）归身（钱 丰 酒洗）苏木（钱）丹参（二钱）川芎（钱 丰）酒白芍（钱丰）忽金（钱）牛七（钱丰酒炒）灵脂（钱丰 炒）小回（钱丰炒）元胡（二钱）酒煎温服

再服痛血遂全愈方，应验无比
红花（钱）乳香（钱）归身（二钱酒洗）没药（钱）丹参（三钱）川芎（钱丰）黑枝（钱丰）蒲黄（钱丰炒黑）牛七（钱丰 酒洗）灵脂（钱丰 炒）香付（三钱）元胡（二钱）酒煎服

妇人生癥瘕症，胃胸中有瘀血积聚于其间，有痛时其积血更高，如茶杯覆于胃碗中，用四物汤加味汤屡效

白芍（钱）川芎（二钱）归身（三钱）熟地（二钱酒洗）三稜（钱）莪术（钱）元胡（二钱）灵脂（钱丰）香付（三钱酒洗）姜黄（钱丰）丹参（三钱酒洗）茯苓（钱半）饭党（二钱）川乌（钱）山甲（钱 灸 打）苏子（钱）厚朴（钱）枳壳（钱）水煎服

有胎三四个月小肚作痛及腰痛必愈，经验
黄芩 生地（各二钱）白芍（三钱）桑寄生（钱半）煎服

初受孕一二月小肚有气冲上作痛，此阴肾水亏
桑寄生（钱半）木香（八分）砂仁（钱）香付（三钱）蒲黄（钱半 炒黑）苏子（钱半）黄芩（二钱）阿胶珠（钱半）煎服

妇人血出山崩，漏不止，此方痊愈经效
川芎（钱半）归身（二钱）黑枝（钱半）红花（钱半）桃仁（钱）蒲黄（钱 炒黑）阿胶珠（钱）赤芍（钱半）元胡（钱半）牡蛎（钱半 炒）熟地（二钱）丹参（钱半 醋炒）灵脂（钱半 炒）川楝子（钱 炒）水煎服

小产后血止肚作痛良方，此乃血滞与瘀未清
香付（二钱 醋炒）没药（钱）京皮（钱）乌药（二钱）春砂（钱）元胡（钱半）灵脂（钱半 炒）赤芍（钱半）丹参（钱半）只壳（钱半）佛手（二钱）水煎服

妇人月信不调兼长时间肚痛必验方
丹草（两半）熟地（二两）川芎（五钱）酒白芍（三钱）归身（八分）红花（三钱 酒炒）元胡（四钱）泽兰（三钱）砂仁（二钱半）阿胶珠（三钱）香付（四钱）续断（三钱 酒炒）为末蜜丸每丸重二钱

妇人瘀肚痛方
川芎 归身 熟地 赤芍 阿胶珠 泽兰 荆芥 红花 水煎服

产后三五朝小腹痛及咳嗽兼冷不能食方
归身（二钱）川芎（钱半）熟地（钱半 砂仁水炒）只壳（钱半）银胡（钱）酒白芍（二钱）川贝母（钱半）陈皮（钱半）淮山（二钱 炒）桔梗 黄连（钱 姜汁炒）煎服初剂

阿胶珠（二钱）归身（三钱）川芎（钱半）酒白芍（钱半）淮山（三钱 炒）陈皮（二钱）川贝母（钱半）桔梗（钱半）熟地（二钱 砂仁水炒）潞党（二钱）白术（钱半 土炒）煎服二剂

川芎 归身 熟地（砂仁水炒）酒白芍 路党 淮山（炒）阿胶 丹参 白术（土炒）甘草（炒）煎服三剂

治白带兼痛在小腹症，此方出自《准绳医书》经验方
白芍（二两）干姜（五分）各炒至黄色共研末空心米汤调下二钱，一日两服。止痛之后服 归身（三钱）川芎（钱半）厚茯苓（二钱）防党（钱）白术（三钱炒）干姜（二钱）陈皮（钱）炙草（八分）旂艾（钱半）阿胶珠（二钱）白芍（二钱）水煎服

又服 鹿角霜 厚茯苓 白术 白芍 白芍 淮山 干姜 龙骨（炸）赤石脂 牡蛎粉 每重二钱，空心米汤送下末二钱加醋炒少许

治赤带兼小肚痛大便痢症
归身（二钱）丹参（三钱）川芎（钱半）白芍（五钱）巴戟（钱半 引炒）蒲黄（钱半 炒）元胡（钱半）忽金（钱半）砂仁（钱）木香（钱半）川楝子（钱半）黑栀（钱半）煎服

乳疮经验方
红栆十个每只入乌蝇十只存性用开水冲服，将渣揸患处立效
